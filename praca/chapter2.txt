%----------------------------------------------------------------------------------------
%	CHAPTER 2
%----------------------------------------------------------------------------------------

\chapter{O spotkaniu szachów i informatyki}

\section{Krótko o historii szachów}

Gra w szachy wywodzi się z Indii. Powstała prawdopodobnie pod koniec VI wieku naszej ery. Z początku rozprzestrzeniła się w Persji. Nowa gra zyskała tam duże uznanie. Wraz z podbiciem Persji przez Arabów szachy zyskały nowych entuzjastów. Prawdopodobnie w tym okresie zaczęto wprowadzać pierwsze aktualizacje reguł gry. Przez Arabię szachy rozprzestrzeniły się do Europy poprzez kraje Morza Śródziemnego. Do Rosji gra dotarła w podobnym czasie niezależnie, bezpośrednio ze wschodu.

Okres świetności szachów w Europie zaczął się w XVI wieku, a istotnym w tej kwestii czynnikiem była kolejna aktualizacja zasad gry. Jej autorami byli włoscy gracze. Ciekawą zmianą było uczynienie królowej potężną figurą, wcześniej była nieistotnie użyteczna. Wtedy także wprowadzono roszadę.

Od tamtej pory gra nie zmieniła się co do zasad. Każde kolejne stulecie produkuje jednak coraz potężniejszych graczy. Z jednej strony średni iloraz inteligencji w światowej populacji rośnie, ale też informatyzacja zapewniła nam dostęp do niewyobrażalnie potężnych silników szachowych, których obserwacja rzuca nowe światło na to jak powinno się grać.